\documentclass[12pt]{article}
\usepackage[margin=2.5cm]{geometry}
\usepackage{polski}
\usepackage[utf8]{inputenc}
\usepackage{qtimes}
\usepackage{setspace}
\usepackage{amssymb}
\doublespacing

\title{O komunikacji szczurów}
\author{Marcin Parafiniuk}
\date{\today}

\newcommand{\apaartykul}[6]{#1 (#2). #3. \textit{#4}, \textit{#5} s. #6}

\begin{document}

\maketitle

\tableofcontents

\pagebreak

\section{Wstęp}

Szczury to zwierzęta, które towarzyszą człowiekowi od dawna. Szczur, tak jak wróbel czy gołąb, jest jednym z gatunków, które świetnie czują się w środowisku zurbanizowanym. W osiemnastowiecznej Europie szczur był jednym z najpopularniejszych szkodników gnieżdżących się w miastach. Stanowiło to na tyle duży problem, że powstał cały poddział przemysłu, trudniący się zwalczaniem tychże szkodników. Szczurołapowie, oprócz zarabiania na zwalczaniu gryzoni, obławiali się na sprzedawaniu szczurzego mięsa, lub na tzw. szczurzych igrzyskach.

Szczurze igrzyska polegały na tym, że złapane gryzonie wpuszczało się na arenę razem z jednym terrierem. Zebrani naokoło widzowie mogli zakładać się o to, jak szybko pies zabije wszystkie szkodniki. Ten całkiem popularny sport, zanim został zakazany, przyciągał tłumy. Psy które zabijały szczury najszybciej, zostawały lokalnymi celebrytami, ich właścicielowie szybko się wzbogacali. Niedługo okazało się, że szczurołapowie nie nadążają z łapaniem gryzoni na potrzeby igrzysk i organizatorzy takich wydarzeń byli zmuszeni zainwestować w hodowlę szczurów.

Hodowle radykalnie różniły się warunkami od tego do czego gryzonie były przyzwyczajone w naturalnym środowisku, miejskim, czy leśnym. Dobór naturalny został zakłócony, często miał miejsce chów wsobny. Wskutek tego wśród szczurów zaczęły pojawiać się mutacje. W ten sposób pojawiły się albinosy i osobniki o tzw. umaszczeniu kapturowym. Ludzie zainteresowali się różnicami pomiędzy zwykłymi szczurami, a dziwnymi białymi wyjątkami pochodzącymi z hodowli. W 1828 pierwszy raz szczur albinos wziął udział w eksperymencie dotyczącym poszczenia. Podczas następnych 30 lat szczury były używane jako obiekty doświadczalne w kolejnych eksperymentach i w końcu szczur laboratoryjny został udomowiony ze względów naukowych.

Szczury są droższe w utrzymaniu niż myszy, dlatego głównym obiektem badań laboratoryjnych wciąż pozostają mniejsze gryzonie. Jednak w niektórych polach szczury zdecydowanie przodują w statystykach nad swoim mniejszym krewniakiem. Takim polem jest między innymi psychologia, jako że szczury charakteryzują się silniejszym instynktem stadnym niż myszy, są też bardziej inteligentne.

\pagebreak

W środowisku naturalnym stado szczurów może liczyć nawet 200 osobników. Jasne jest, że tak duże kolonie nie mogą istnieć bez jakiegoś sposobu, na który osobniki mogą się ze sobą porozumiewać. Zafascynował mnie ten temat. W jaki sposób owe złożone, inteligentne zwierzęta utrzymują jedność stada? Jak skomplikowane są komunikaty, które sobie nawzajem przekazują? Czy ze szczurem da się w jakiś sposób "porozmawiać" - a jeśli tak, to o czym? Odpowiedzi na te pytania, chociażby niepełne, postarałem się zawrzeć w tej pracy.

\section{Biochemiczne podłoże zachowań społecznych szczurów}

\subsection{Opioidy}

Pomysł na to, że endogenne opioidy regulują zachowania społeczne ma swoje źródło w tym, że występują istotne podobieństwa pomiędzy uzależnieniem od opiatów, a potrzebą kontaktu osobnika z innymi szczurami. W obu przypadkach zachodzi faza początkowego przywiązania i faza budowania tolerancji, podobne są też objawy odstawienne (Panksepp, J., Herman, B.H., Conner, R., Bishop, P., Scott, J.P., 1978; Panksepp, J., Herman, B.H., Vilberg, T., Bishop, P., DeEskinazi, F.G., 1980). Wykazano też, że podawanie morfiny zmniejsza częstotliwość ultradźwiękowych wokalizacji wywołanych przez izolację dwutygodniowych szczurów od matki -- młode w tym wieku wciąż powinny być karmione piersią i ich relacja z matką jest bardzo bliska (Carden, S.E., Barr, G.A., Hofer, M.A., 1991).
Jednak u młodych szczurów dawki, które redukują ultradźwiękowe wokalizacje, wpływają również na ogólne zmniejszenie aktywności. Młode gryzonie różnią się zarówno od starszych przedstawicieli tego samego gatunku jak i od innych gatunków zdecydowanie większą wrażliwością na opioidy podczas dwóch pierwszych tygodni życia, prawdopodobnie ze względu na większą przenikalność bariery krew-mózg (Banks, W.A., Kastin, A.J., 1985).

Badania dotyczące antagonistów, które hamują działanie endogennie wydzielanych opioidów również wskazują na specyfikę tych substancji w regulowaniu zachowań społecznych. Nalokson i naltrekson blokują pozytywny wpływ opioidów na ilość wokalizacji. Podane same (bez równoważącej dawki opioidów) często zwiększają efekt społecznej izolacji (Panksepp, J. i in., 1980).

Niektóre badania wskazują na to, że niektóre bodźce społeczne, na przykład bycie karmionym piersią, również wiąże się z endogennymi opioidami. U nowonarodzonych szczurów występuje zmniejszenie wrażliwości na dotykowe bodźce zewnętrzne podczas karmienia piersią. Ten efekt jest blokowany przez podanie małemu szczurowi opioidowego antagonisty, wskazując na to że reakcja na bycie karmionym piersią obejmuje wydzielanie endogennych opioidów (Smotherman, W.P., Robinson, S.R., 1992).

Podczas okresu dojrzewania szczury, tak jak praktycznie wszystkie gatunki ssaków bawią się w gonitwy i przepychanki. Wykazano, że zasadniczym celem takiego zachowania są interakcje somatosensoryczne (Siviy, S.M. and Panksepp, J., 1987). Badania przy pomocy subtraktywnej autoradiografii wykazały że szczurze zabawy skutkują wydzielaniem endogennych opioidów, oraz że podanie szczurom naloksonu wpływa na zmniejszenie poziomu tych zabaw (Panksepp, J., Bishop, P., 1987; J. Panksepp, S.M. Siviy, L.A. Normansell, 1985).

\subsection{Oksytocyna}

Wykazano, że podanie oksytocyny zmniejsza częstotliwość ultradźwiękowych wokalizacji u młodych szczurów (Insel, T.R. and Winslow, J.T., 1991). To odkrycie sugeruje, że oksytocyna może mieć zasadnicze znaczenie w "spokoju", który młode okazują podczas interakcji z matką i innymi szczurami. Co więcej, inne badanie wykazało że podanie antagonisty oksytocyny blokuje efekt kojarzenia zapachu matki z czymś przyjemnym u młodych szczurów (Nelson, E. and Panksepp, J., 1996).

W innym badaniu młode we wczesnej fazie rozwoju zostawały kilkukrotnie poddawane izolacji od matki. Okazało się, że ich receptory oksytocyny w hipokampie zostały zredukowane (Noonan, L.R., Caldwell, J.D., Li, L., Walker, C.H., Pedersen, C.A. and Mason, G.A., 1994). Chociaż dokładne znaczenie tego odkrycie jest niejasne, na pewno wskazuje ono na dużą rolę oksytocyny w interakcjach społecznych z matką u młodych szczurów.

\pagebreak

Prawdopodobnym jest, że tak jak opioidy, oksytocynowe neurony są aktywowane przez jakikolwiek społeczny kontakt fizyczny. Niedawne badanie wykazało, że poziom oksytocyny w krwi i płynie mózgowo-rdzeniowym wzrasta podczas głaskania lub delikatnego ogrzewania szczura (Uvnas-Moberg, K., Bruzelius, G., Alster, P. and Lundeberg, T., 1993).

\subsection{Wazopresyna}

Chociaż nie tak popularna w literaturze jak oksytocyna, wazopresyna również może pełnić istotną rolę w komunikacji szczurów. Hormon ten, podobnie jak poprzednio wymienione substancje, zmniejsza częstotliwość ultradźwiękowych wokalizacji u młodych oddzielonych od matki (Winslow, J.T., Insel, T.R., 1993). Co więcej, u szczepu Brattleboro, charakteryzującego się naturalnym deficytem wazopresyny, wykazano zmniejszoną reakcję u młodych na zapach matki (Nelson, E., Bird, L., Deak, T., Vaningan, M. Panksepp, J., 1995).

\section{Zachowania empatyczne i potrzeba społeczna}

\subsection{Altruizm}

U pewnego procentu naszego społeczeństwa możemy zaobserwować zachowania altruistyczne. Są to zachowania nie przynoszące bezpośrednio zysku osobie je wykonującej, lecz wykonywane by pomóc komuś innemu. Istnienie tego zjawiska wynika z tego, że jesteśmy zdolni do empatii -- współodczuwania czyjegoś dyskomfortu. To wytwarza motywację do bezinteresownej pomocy. Jednak czy takie zjawisko jest czymś charakterystycznym wyłącznie dla ludzi, czy może jest ewolucyjnie uzasadnionym mechanizmem funkcjonującym również u innych wysoce społecznych gatunków -- na przykład szczurów? Na to pytanie spróbowali znaleźć odpowiedź Bartal, Decety i Mason (2011).

Eksperyment, który przeprowadzili składał się z kilku faz. Na początku szczury zostały podzielone na pary i mieszkały ze sobą w klatkach przez dwa tygodnie. Ten element został wprowadzony po to, żeby szczury mogły się przyzwyczaić do siebie nawzajem, ale także po to żeby umożliwić im wytworzenie pomiędzy sobą pewnej więzi która będzie mogła później motywować do działań altruistycznych.

Następnie pary były umieszczane na arenie testowej. Na środku areny znajdowała się mała klatka, w której był uwięziony jeden osobnik. Drugi był puszczony wolno. Wolny szczur miał możliwość uwolnienia swojego kolegi poprzez przyłożenie pewnej siły do drzwi. Jeśli to uwolnienie nie następowało, eksperymentator otwierał drzwi do połowy, żeby uświadomić szczurom działanie mechanizmu i uniknąć stworzenia wrażenia sytuacji bez wyjścia.

W sytuacji kontrolnej szczur zostawał wpuszczany na arenę, ale w klatce zamiast jego współtowarzysza znajdował się pluszak o kształcie szczura, lub klatka była pusta. W drugiej sytuacji kontrolnej szczury z pary były oddzielone od siebie perforowanym materiałem i u jednego z nich znajdowała się pusta klatka. Głowy wolno puszczonych szczurów były oznaczane markerem po to, by móc kontrolować w którym miejscu areny statystycznie najwięcej spędzają czasu. Badanie trwało 12 dni.

Wolne szczury krążyły dookoła klatki, próbując w niej kopać i ją gryźć oraz utrzymywały kontakt z uwięzionym kolegą przez otwory w plastiku. Nauczyły się otwierać drzwi i uwalniać towarzysza średnio w 6.9 dni ($\pm$2.9 dnia). Spędzały istotnie więcej czasu w pobliżu klatki w środku areny, poruszały się szybciej i były dużo bardziej aktywne niż szczury kontrolne. Stąd wniosek, iż szczury były zmotywowane do ruchu i działania w obecności uwięzionego pobratymca.

Podczas kolejnych sesji w sytuacji z więźniem proporcja szczurów, które otwierały klatkę rosła, a czas do otwarcia drzwi zmniejszał się, co dowodzi uczenia się. Istotnie więcej szczurów (23/30), niż w sytuacji kontrolnej (5/40) zdecydowały się otworzyć klatkę chociaż raz podczas trwania całego eksperymentu. U wolnego szczura podczas otwierania klatki aktywność zdecydowanie się zwiększała, co sugeruje że zdarzenie otwarcia klatki było dla niego znaczące. Na początku dźwięk i ruch otwieranych drzwi powodowały, że wolny szczur zastygał w bezruchu ze strachu, jednak potem efekt zastygania wygasł, co sugeruje że otwarcie drzwi było efektem celowego działania.

W kolejnej części eksperymentu szczury musiały zmierzyć się z nowym zadaniem. Tym razem klatka ustawiona była tak, że uwięziony szczur musiał wybiec do oddzielonego fragmentu wybiegu, niedostępnego dla wolnego szczura. Takie ustawienie klatki miało na celu zbadanie, czy wolny szczur uwalnia kolegę tylko po to, żeby się z nim pobawić, czy ma też na uwadze jego dyskomfort psychiczny i uwolni go tylko po to żeby mu pomóc. Okazało się, że niezależnie od zmienionej sytuacji szczury wciąż otwierają klatkę. To wskazuje na to, że oczekiwanie nagrody w postaci kontaktu społecznego nie jest konieczne, by szczur wykonał wysiłek mający na celu dobro drugiego szczura.

W kolejnej, ostatniej już części eksperymentu wolny szczur miał do wyboru klatkę w której jest uwięziony kolega i klatkę, w której znajdował się szczurzy przysmak -- czekolada. W sytuacji kontrolnej wolny szczur wybierał między pustą klatką a tą ze słodkościami. Podczas testu tak samo często była otwierana klatka z więźniem, jak i z czekoladą, podczas gdy w sytuacji kontrolnej zdecydowanie częściej był wybierany przysmak. Wyniki pokazują, że uwalnianie uwięzionego towarzysza jest dla szczurów podobnie ważne jak dostanie się do ulubionego jedzenia. Dodatkowo, pomimo tego, że wolny szczur mógł zjeść całą czekoladę sam, w ponad połowie przypadków dzielił się on zdobytym jedzeniem z uwolnionym kolegą.

Podsumowując, badania pokazały że szczury wykazują działania altruistyczne gdy widzą swojego pobratymca doświadczającego niefizycznego dyskomfortu psychicznego i podejmują świadome, celowe działania w celu skrócenia dyskomfortu innego szczura. Co więcej, to zachowanie wystąpiło pomimo braku treningu oraz w konfrontacji z atrakcyjnym przysmakiem.

\subsection{Kontakt społeczny jako alternatywa dla opiatów}

\subsubsection{Tło historyczne}

Po drugiej wojnie światowej były prowadzone badania nad narkotykami, w szczególności opiatami. Negatywny wpływ tych substancji na umysł człowieka był jasny, potrzeba było jednak twardych badań żeby to potwierdzić. Takie właśnie badania prowadzili Nichols, Headlee, oraz Coppock (1956), Stolerman i Kumar (1973), Khavari i Risner (1973) oraz Ternes (1975). Wszyscy oni przyjmowali podobną metodologię -- zamykali szczura w klatce i dawali mu do wyboru czystą wodę oraz wodę zanieczyszczoną opiatem. W innym wariancie najpierw szczur był uzależniany od narkotyku, a potem dostawał wybór wody czystej i wody z opiatem. W obu przypadkach skutek był podobny -- szczur się uzależniał od badanej substancji, czasami nawet ze skutkiem śmiertelnym i usatysfakcjonowani badacze publikowali badania że opiaty są złe.

Pomyślmy jednak przez chwilę jak czuje się ten szczur. Jedyna rozrywka jaką ma w tej ciemnej, samotnej klatce to narkotyk. Być może w momencie jak może pić czystą wodę już jest uzależniony -- i nie ma żadnej motywacji żeby z tym nałogiem walczyć. Nie ma żadnych perspektyw, nikt na niego nie czeka. Jedyne co jest to ciemna klatka i opiaty. W takich warunkach niesamowitej siły woli wymagałoby pozostanie przy czystej wodzie, albo wręcz wychodzenie z nałogu.

\subsubsection{Rat Park}

Do podobnego wniosku doszli naukowcy z wydziału psychologii na Simon Fraser University (Bruce K. Alexander, Robert B. Coambs, Patricia F. Hadaway, 1978; Alexander, B.K., Beyerstein, B.L., Hadaway, P.F., Coambs, R.B., 1981). Skonstruowali więc swój eksperyment nieco inaczej. Tym razem były dwie grupy szczurów -- jedna, jak poprzednio, mieszkała w samotnych klatkach, ale druga przebywała w tzw Rat Parku. Był to spory obszar, w którym szczury ze sobą przebywały, mogły się bawić, łączyć w pary, środowisko było urozmaicone różnymi przedmiotami, zasadniczo było tam wszystko czego szczurza dusza mogła zapragnąć.

Analogicznie jak w niektórych poprzednich eksperymentach, obie grupy szczurów na początku przez pewien okres czasu dostawały tylko morfinę, a potem miały wybór -- morfina lub woda. I tak samo jak w poprzednich badaniach, kiedy przyszedł okres wyboru grupa kontrolna przebywająca w samotnych klatkach konsekwentnie została przy morfinie aż do uzależnienia fizycznego. Jednak zgodnie z przewidywaniem badaczy grupa mieszkająca w Rat Parku zrezygnowała z morfiny jak tylko pojawiła się czysta woda.

Okazało się, że szczury preferują swoje własne towarzystwo niż otępianie się narkotykiem. Zresztą, jak wspomniałem już wcześniej w tej pracy, a czego naukowcy z Simon Fraser University mogli nie wiedzieć, endogenne opiaty są zasadniczym elementem biochemicznej odpowiedzi na społeczne stymulanty. W związku z tym gryzonie, których społeczna potrzeba była zaspokojona miały zmniejszoną tendencję do konsumpcji opiatów egzogennych. Za to te, które bardzo potrzebowały kontaktu z innymi przedstawicielami własnego gatunku i w związku z tym poziom endogennych opiatów był u nich zaniżony, w zrozumiałej konsekwencji spożywały więcej morfiny aż do uzależnienia fizycznego.

\subsection{Wpływ relacji ze społecznością na rozwój}

Hebb (1947) pokazał, że szczury hodowane jako jego zwierzątka domowe mają lepsze wyniki na teście inteligencji Hebba-Williamsa niż grupa kontrolna hodowana w laboratorium, ale to był tylko początek. Od tamtego czasu zdobyto konkretne dowody na to, że izolacja młodych od szczurzego społeczeństwa ma długotrwałe negatywne skutki zmieniając to, jak rozwija się mózg. W szczególności stwarza to predyspozycje do schizofrenii i depresji, ale także do zaburzonego rozwoju hipokampu.

\section{Komunikacja werbalna}

\ifx true false
Since  Hebb’s  [40]  report  that  rats
reared as pets in his home have lower error scores on the
Hebb–Williams  rat  intelligence  test  than  a  control  group
reared in the laboratory, the effects of housing conditions,
and  in  particular,  social  isolation,  have  been  studied  in
some detail. There is now substantial evidence suggesting that social isolation in early life has long term effects by
altering brain development and subsequent adult behavior,
not  unlike  those  seen  in  certain  psychiatric  disorders
including schizophrenia and depression. 

D. O. Hebb,“The effects of early experience on problem solving atmaturity,”Am. Psychol.,No. 2,306–307 (1947).
\fi

\pagebreak

\section{Bibliografia}

\apaartykul{Hebb, D. O.}{1947}{The effects of early experience on problem solving at maturity}{Am. Psychol.}{No. 2}{306--307}

\apaartykul{Ternes, J. W.}{1975}{Induced preference for morphine in rats}{Bull. Psychon. Soc.}{5}{315--316}

\apaartykul{Khavari, K. A., Risner, M. E.}{1973}{Opiate dependence produced by ad libitum drinking of morphine in water, saline, and sucrose vehicles}{Psychopharmacologia (Bed.)}{30}{291--302}

\apaartykul{Stolerman, I. P., Kumar, R.}{1973}{Preferences for morphine in rats: validation of an experimental model of dependence}{Psychopharmacologia (Berl.)}{17}{137--150}

\apaartykul{Nichols, J. R., Headlee, C. P., Coppock, H. W.}{1956}{Drug addiction. I. Addiction by escape training}{J. Am. Pharm. Assoc.}{45}{788--791}

\apaartykul{Alexander, B.K., Beyerstein, B.L., Hadaway, P.F., Coambs, R.B.}{1981}{Effect of early and later colony housing on oral ingestion of morphine in rats}{Pharmacology Biochemistry and Behavior}{15}{571--576}

\apaartykul{Alexander, B.K., Coambs, R.B., Hadaway, P.F.}{1978}{The effect of housing and gender on morphine self-administration in rats}{Psychopharmacology}{58}{175--179}

\apaartykul{Bartal, I. B. A., Decety, J., Mason, P.}{2011}{Empathy and pro-social behavior in rats}{Science}{334}{1427--1430}

\apaartykul{Nelson, E., Bird, L., Deak, T., Vaningan, M., Panksepp, J.}{1995}{Social behavior in the young, vasopressin deficient Brattleboro rat}{Soc. Neurosci. Abstr.}{20}{366}

\apaartykul{Winslow, J.T., Insel, T.R.}{1993}{Effects of central vasopressin adminis-tration to infant rats}{Eur. J. Pharmacol.}{233}{101–107}

\apaartykul{Uvnas-Moberg, K., Bruzelius, G., Alster, P., Lundeberg, T.}{1993}{The antinociceptive effect of non-noxious sensory stimulation is mediated partly through oxytocinergic mechanisms}{Acta Physiol. Scand.}{149}{199–204}

\apaartykul{Noonan, L.R., Caldwell, J.D., Li, L., Walker, C.H., Pedersen, C.A., Mason, G.A.}{1994}{Neonatal stress transiently alters the development of hippocampal oxytocin receptors}{Dev. Brain Res.}{80}{115–120}

\apaartykul{Nelson, E., Panksepp, J.}{1996}{Oxytocin mediates acquisition of maternally associated odor preference in preweanling rat pups}{Behav. Neurosci.}{110}{1–10}

\apaartykul{ Insel, T.R., Winslow, J.T.}{1991}{Central administration of oxytocin modulates the infant rat’s response to social isolation}{Eur. J. Pharmacol.}{203}{149–152}

\apaartykul{Panksepp, J., Siviy, S.M., Normansell, L.A.}{1985}{Brain opioids and social emotion, in: M. Reite, T. Fields (Eds.)}{The Psychobiology of Attachment and Separation}{}{3-49}

\apaartykul{Panksepp, J., Bishop, P.}{1981}{An autoradiographic map of (3H) diprenorphine binding in rat brain: Effects of social interaction}{Brain Res. Bull.}{7}{405–410}

\apaartykul{Siviy, S.M., Panksepp, J.}{1987}{Sensory modulation of juvenile play in rats}{Dev. Psychobiol.}{20}{39–55}

\apaartykul{Smotherman, W.P., Robinson, S.R.}{1992}{Kappa opioid mediation of fetal responses to milk}{Behav. Neurosci.}{106}{396–407}

\apaartykul{Banks, W.A., Kastin, A.J.}{1985}{Permeability of the blood-brain barrier to neuropeptides: The case for penetration}{Psychoneuro-endocrinology}{10}{385–399}

\apaartykul{Carden, S.E., Barr, G.A., Hofer, M.A.}{1991}{Differential effects of specific opioid receptor agonists on rat up isolation calls}{Behav. Brain Res.}{62}{17–22}

\apaartykul{Panksepp, J., Herman, B.H., Conner, R., Bishop, P., Scott, J.P.}{1978}{The biology of social attachments: opiates alleviate separation distress}{Biol. Psychiat.}{13}{607–613}

\apaartykul{Panksepp, J., Herman, B.H., Vilberg, T., Bishop, P., DeEskinazi, F.G.}{1980}{Endogenous opioids and social behavior}{Neurosci. Biobehav. Rev.}{4}{473–48}

\end{document}